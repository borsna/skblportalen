<h1>Svenskt Kvinnobiografiskt lexikon</h1>
<p>
    Varför finns inga kvinnliga konstnärer, filosofer, vetenskapsmän, politiker 
    eller författare? Den frågan väcks så snart konstens, litteraturens, 
    medicinens eller filosofins historia ska skrivas. Bakgrunden är att 
    historieskrivningen vilar på befintliga biografiska lexika, där kvinnor har 
    gjort få avtryck. I stora svenska biografiska lexika utgör kvinnor endast 
    5-10 procent av persongalleriet. Om historieskrivningen ska kunna bli mindre 
    missvisande måste således utgångspunkten – källmaterialet – förändras.
</p>
<p>
    Syftet med föreliggande projekt är således att skapa ett svenskt 
    kvinnobiografiskt lexikon on-line som länkar till andra arkiv och 
    uppslagsverk om svenska kvinnor på nätet, samt initiera och vidareutveckla 
    forskning med utgångspunkt i lexikonet. Verket skall finnas på svenska och 
    engelska. Det kommer att ligga på webben som en levande och utvecklingsbar 
    databas, och vara gratis tillgängligt. Därmed görs svenska kvinnors 
    insatser i samhället, från medeltid till nutid, tillgängliga också 
    för internationell forskning.
</p> 

<p>Projektet, som pågår 2016-2017, 
    är finansierat av Riksbankens Jubileumsfond. 
    Efter projekttidens slut förvaltas databasen av SWE-CLARIN.
</p>